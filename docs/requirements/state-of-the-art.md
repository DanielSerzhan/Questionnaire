# Назва проєкту. Аналіз предметної області

## Вступ

Даний документ містить в собі аналіз області пов’язаної з управлінням та організацією опитувань експертів. Тут будуть розкриті основні визначення, наведені підходи та способи вирішення завдання а також приведена порівняльна характеристика існуючих засобів вирішення завдання.

## Основні визначення

### "Експерт" та "оцінювання"

**Експерт** - висококваліфікований  спеціаліст,  який  має  вищу  освіту,  відповідну 
кваліфікацію і професійні знання з питань, що досліджуються, виконує службові 
обов'язки,  пов'язані  з  провадженням  діяльності  у  відповідній  галузі, 
безпосередньо  проводить  експертизу  та  несе  персональну  відповідальність  за 
достовірність  і  повноту  аналізу,  обґрунтованість  висновків  відповідно  до 
завдання на проведення експертизи.  

Основні показники експертного потенціалу: 
- Високий рівень інтелекту 
- Значний досвід роботи 
- Визнання колег 
- Активна наукова діяльність 
- Існування публікацій у престижних виданнях 
- Престижна освіта 
- Високий особистий статус

**Експертне оцінювання** - особливий різновид методу опитування, де вимоги, які 
застосовуються  в  масових  опитуваннях,  неприйнятні.  В  процесі  масового 
опитування джерелом соціологічної інформації, яка  дає оцінку  тим  чи  іншим 
сторонам об'єкта дослідження, виступають і представники цього ж об'єкта. При 
експертному опитуванні ситуація інша. Експерти майже ніколи не виступають 
представниками об'єкта дослідження.  

На  початку,  заходи  та  процедури  експертних  оцінок  розроблялися  головним 
чином  для  застосування  футурологічної  діяльності  (передбачення, 
прогнозування), економічного планування, питань управління та наукознавства.
Методологічна  обумовленість  застосування  експертних  оцінок  в  соціології 
найбільш проявляється при розгляді діагностичного аспекту експертизи. Тому, 
як  правило,  експертне  оцінювання  (опитування)  широко  використовується  в 
розвідувальних та пробних дослідженнях для отримання попередніх даних про 
об'єкт,  предмет  аналізу,  для  уточнення  гіпотез  та  завдань  основного 
дослідження, для розробки прогнозу і доповнення та з'ясування певних процесів 
та  явищ.  Як  правило,  досліджують  і  такі  ситуації,  що  пов'язані  зі  спробою 
прогнозувати зміну того чи іншого соціального явища, процесу, з необхідністю 
уявити стан предмета, який становить інтерес, або дати оцінку таким сторонам 
діяльності і характеристикам людей, за якими їхня самооцінка може виявитися 
хибною.  Подібна  інформація  може  надходити  тільки  від  компетентних  осіб  - 
експертів, які мають глибокі знання про предмет або об'єкт дослідження.  

Практика  застосування  експертних  методик  (як  для  вирішення  проблем 
прогнозування,  управління,  так  і  в  традиційних  сферах  соціологічного 
дослідження) показала, що вони такою ж мірою і важливі і надійні, як і метод 
масових  опитувань  з  його  розширеною  методикою  забезпечення 
репрезентативності. Експертні методики містять ряд експліційованих (спільних, 
схожих)  понять:  експертні  системи,  діагностика,  експертне  опитування  та 
оцінювання,  думки,  сценарії.  Але  в  соціології  традиційно  в  експертизі 
акцентується на ролі опитування. Таким чином, експертне опитування посідає 
тут центральне місце.  

Важливий  момент при  проведенні  такого роду  опитування  -  відбір  експертів, 
передусім за рівнем їх компетентності. На першому етапі відбору як критерій 
доцільно використовувати дві ознаки: рід занять та стаж діяльності за профілем, 
що нас цікавить. За необхідності потрібно брати до уваги також і рівень, характер 
освіти, досвід, вік. Як завжди, перший список може бути досить широким, однак 
у  подальшому  його  доцільно  "звузити",  оскільки  не  кожна  людина  здатна 
виступити в ролі експерта. Але основним серед усіх критеріїв відбору експертів 
є їх компетентність. Для її визначення застосовуються - з тим чи іншим ступенем 
точності - методи самооцінки експертів, оцінки результатів минулої діяльності 
кандидатів у експерти та колективні оцінки авторитетності експертів.  

Метод самооцінки обумовлює оцінку кожним із кандидатів в експерти власної 
компетентності (як правило, за 5-бальною шкалою), включаючи показники, які 
характеризують ступінь його участі в досліджуваній проблемі. Використовують 
також різного роду довідники, типу "хто є хто", списки членів професійних груп 
і т. ін. Це допомагає визначити, де даний кандидат навчався, працював, якими 
аспектами професійної діяльності він займався. Критеріями відбору спеціалістів 
до експертної групи може служити також і кількість опублікованих праць і т. ін. 
Якщо кандидати в експерти знають один одного, то ефективним може бути метод 
колективної оцінки кожного із них іншими. Хоча деякі спеціалісти вважають, що 
колективні оцінки менш точні, ніж самооцінки, все-таки аналіз розходжень між 
ними дозволяє здійснити більш обумовлений підбір експертів.  

Не  менш  ефективним  виявляється  метод  "снігового  нальоту":  відібрані  на 
першому  етапі  експерти  називають  компетентних  спеціалістів,  котрі,  в  свою 
чергу,  включаються  в  процес  відбору;  ці  ж  відібрані  експерти  рекомендують 
інших  спеціалістів.  Цей  процес  завершується  стабілізацією  сукупності 
рекомендованих  експертів,  коли  їх  список  перестає  поповнюватися  новими 
прізвищами.  Після  складання  попереднього  списку  проводиться  їх  оцінка 
шляхом соціометричної процедури, де критерієм оцінки спеціаліста є частота 
рекомендацій його іншими експертами.  

До експертної групи повинні входити спеціалісти, які здатні провести експертизу 
із врахуванням різних сторін досліджуваної проблеми. Тому до експертної групи 
бажано залучати спеціалістів, котрі представлять різні наукові напрями. 
У прикладній соціології розроблено цілий ряд прийомів опитування експертів, 
які  використовуються  для  отримання  різного  роду  оцінок,  в  тому  числі  і 
прогностичних.  Основний  інструментарій  експертних  опитувань  –  анкета  або 
бланк-інтерв'ю, які розроблені за спеціальною програмою. Відповідно до цього 
процедура опитування полягає або в анкетуванні, або в інтерв'юванні експертів. 
На  відміну  від  масового  опитування,  програма  опитування  експертів  не 
настільки  деталізована  і  має  переважно  концептуальний  характер.  В  ній, 
передусім,  однозначно  формулюють  явища,  які  підлягають  вивченню,  та 
передбачаються у вигляді гіпотез можливі варіанти їх наслідків.  

Продуктивним  способом  організації  групової  експертної  оцінки  є  колективне 
обговорення індивідуальної думки або виділення із експертної групи найбільш 
кваліфікованих  авторитетних  експертів  з  метою  корекції  оцінок.  Суттєвим 
моментом узгодження думок в процесі групового вибору є селекція найбільш 
мотивованих висновків. Експертне оцінювання – це не просто формулювання, 
відбір  і  обробка  висновків  експертів.  Воно  визначається  насамперед  роботою 
експертів  щодо  забезпечення  аргументації  висновків,  їх  мотивації  та 
демонстрації того, чому надається перевага. Висновки (думка) - це свого роду 
ідейна позиція в системі різних варіантів особистої інформації, аналіз якої сприяє 
висуненню гіпотез та встановленню істини. 
   
Експертне опитування передбачає дотримування таких правил та вимог:
- вказати,  сутність  якої  проблеми  вивчається,  і  мотив  звернення  до 
експерта; 
- дані, що підтверджують компетентність експерта (галузь знань, стан, 
кваліфікація); 
- інформація про зміст пропонованих питань; 
- правильне формулювання кожного проблематичного питання; 
- допоміжні зауваження, коментарі, пропозиції.  

Від  якості  конкретних  експертних  оцінок  залежить  надійність  рішень,  що 
приймаються на  їх основі,  що  великою  мірою  залежить і від якісного  складу 
експертів,  ретельності  розробки  процедури  експертизи,  рівня  проведення 
опитування та обробки її результатів.  

### Методи експертного оцінювання  

**Індивідуальні  експертні  методи** –  це  використання  думок  експертів,  які 
сформульовані особисто кожним із них самостійно без врахування думок інших 
експертів.  До  індивідуальних  експертних  методів  належать:  інтерв'ю  та 
анкетування[1, 2].  

- **Метод інтерв’ю** полягає у постановці аналітиком під час бесіди з 
експертом  запитань  про  чинники,  що  визначають  стан  досліджуваного 
об’єкта,  шляхи і  засоби  зміни  стану  об’єкта  у  бажаному  напрямі.  Зміст 
запитань визначає заздалегідь складена програма, яку можна уточнювати 
у  процесі інтерв’ю. Ефективність  цього  методу  визначається:  глибиною 
аналізу  розглянутої  проблеми,  який  передував  опитуванню;  якістю 
програми опитування; методикою її проведення; компетентністю обраних 
експертів для вирішення проблеми.  

- **Метод  анкетування**  ґрунтується  на  самостійній  підготовці 
експертом відповідей на запитання анкети. Однак досвід свідчить, що у 
письмовому  викладі  великого  значення  набувають  такі  суб’єктивні 
фактори,  як  “місцевий  патріотизм”,  небажання  виступати  з  критикою 
товаришів по службі і керівників, скептицизм щодо значення і способів 
дослідження,  неправильне  тлумачення  чи  нерозуміння  запитання, 
звичайне небажання займатися невластивою опитуваному роботою. Усе це 
негативно  позначається  на  якості  аналізу,  проведеного  за  допомогою 
анкетування.  

Основні переваги індивідуальних методів полягають у можливості використання 
здібностей і знань окремого експерта, а також у відносній простоті проведення 
цільового  аналізу.  Основний  їхній  недолік  -  обмеженість  знань  кожного  з 
опитуваних про стан і розвиток суміжних сфер діяльності.  

**Колективні  експертні методи** –  це  методи,  які  забезпечують  формування 
єдиної спільної думки в результаті взаємодії залучених фахівців-експертів. До 
індивідуальних  експертних  методів  належать:  метод  комісії,  методи  Дельфі, 
відстороненого оцінювання, суду.  

Експертне  оцінювання  на  основі  **методу  комісій**  (після  відкритої  дискусії 
шляхом голосування виробляється єдина думка експертів) дає змогу виробити 
найкращу альтернативу для оцінювання конкретної ситуації з урахуванням дії 
комплексу  якісно  різних  факторів.  Недолік  методу,  окрім  відсутності 
анонімності, полягає ще й у тому, що група експертів, які беруть участь у нарадах 
і висловлюють свої судження, керується здебільшого логікою компромісу. При 
цьому  в  учасників  остаточно  сформувалися  оцінки  і  варіанти  вирішення 
проблеми, які не обов’язково ліпші за ті, що висловлені на нараді.  

**Метод  “відстороненого  оцінювання”**  спрямований  на  усунення  вказаного 
недоліку методу комісій. Відповідно до цієї методики робота поділена на два 
періоди: вільного висловлення ідей і критичного аналізу. При цьому обговорення 
організують так, щоб висловлене експертом первинне судження не обтяжувало 
його, а стимулювало до подальшої роботи з аналізу і підготовки рішень.  

Іншим  прикладом  колективного  методу  організації  експертиз  є  **метод  суду**. 
Експертна  комісія  розбивається  на  три  частини.  Перша  -  виступає  в  ролі 
захисників  досліджуваної  ініціативи,  друга  -  намагається  виявити  негативні 
сторони, а третя, за аналогією з судовим засіданням, - регулює хід експертизи та 
виносить остаточне рішення.  

Відмовитись від незручних для експертів форм роботи (наприклад, дискусії за 
“круглим  столом”  чи  інших  видів  обговорення  протилежних  точок  зору)  дає 
можливість  застосування  **методу  Делфі**.  Він  характеризується  такими 
основними  властивостями:  анонімністю,  регульованим  зворотним  зв’язком  і 
груповою  відповіддю.  Анонімність  забезпечується  спеціальною  формою 
опитувального  листка  чи  особливими  прийомами  опитування,  наприклад,  з 
використанням сучасних мультимедійних технологій чи комп’ютерної техніки. 
Опитування зазвичай проводять у 3-4 тури, на кожному з яких за допомогою 
загальновідомих  статистичних  методів  визначають  групову  оцінку. 
Регульованого  зворотного  зв’язку  досягають  завдяки  тому,  що  учасникам 
експертизи  після  кожного  туру  пропонують  ознайомитися  із  колективним 
судженням, пояснити свою можливу незгоду з ним і навіть дають можливість 
переглянути власну первинну оцінку. 

### Анкета 

В деяких методах експертного оцінювання використовують анкети. Анкета [3] - 
структурно  організований  набір  запитань,  кожне  з  яких  логічно  пов'язане  з 
основною метою дослідження.  

Мінімальна конструкція анкети містить назву, одне питання, та в залежності від типу питання може потребувати хоча б дві відповіді.  

Якість, отриманої інформації залежить, значною мірою, від того, яким чином 
скомпонована або структурована анкета. Побудова анкети повинна складатися з 
чотирьох частин: 

- Вступна: 
У  першій  частині анкети  пояснюється  мета  дослідження,  гарантується 
анонімність  відповідей,  дається  інструкція  щодо  заповнення,  підкреслюються 
важливість та цінність відповідей респондента. 

- Демографічна: 
В цій частині фіксуються вікові, статеві, етнічні, соціально-статусні, професійні, 
освітні, сімейно-шлюбні, соціально-поселенські та інші ознаки респондента. 

- Основна: 
Складається з набору запитань, відповіді на які передбачають виконання завдань 
дослідження.  Ця  частина  анкети  за  змістом  найбільш  вагома  та  складна. 
Запитання  повинні  враховувати  психологічні  особливості  респондентів. 
Запитання  складають  блоками,  у  чіткій  логічній  послідовності.  Головна  мета 
запитань  анкети  полягає  в тому, щоб зацікавити респондента, включити його 
поступово  в  процес  співпраці  з  анкетою.  Далі  пропонуються  запитання 
складніші, які виявляють соціальні установки та орієнтації респондента, оцінки 
та  судження,  які  мають  прямий  стосунок  до  основної  теми  дослідження.  У 
заключній  частині тексту  анкети  пропонуються  найбільш  інтимні  та  різного 
характеру  контрольні  запитання,  мета  яких  —  поглибити  та  уточнити 
інформацію, яка була отримана у відповідях на попередні запитання. 

- Завершальна: 
Остання  частина  анкети  передбачає  подяку  респондентам  та,  можливим  є, 
побажання на майбутнє. 
 
**Види запитань в анкетах**

1. За формою відповідей: 
- закриті (містять повний набір можливих варіантів відповіді): 
- дихотомічні (відповіді так/ні) 
- полі варіативні (є декілька варіантів відповіді) 
- шкальні (наприклад, повністю згоден/згоден/частково згоден/не згоден) 
- табличні 
-  напівзакриті  (містять  певні  варіанти  відповіді,  але  можна  також  вказати 
власну); 
- відкриті (передбачають самостійну та розгорнуту відповідь респондентів): 
  - особистісні (стать, вік, професія, освіта і тд); 
  - про факти свідомості (думки, враження, судження, мотиви і тд); 
  - про факти поведінки (результати діяльності, вчинки, дії і тд).  
2. За сформованістю запитання: 
- прямі  (спрямовані  на  безпосереднє  та  відкрите  отримання  інформації  від 
респондентів); 
- непрямі  (пов'язані  з  використанням  якоїсь  уявної  ситуації,  яка  дозволить 
приховано дізнатись певну інформацію) 
3. За функціями: 
- інформаційні (основні); 
- фільтри (використовують у випадку, якщо потрібно зібрати інформацію не від 
усіх респондентів, а від певної категорії); 
- контрольні (дають можливість уточнити правильність відповіді респондента). 

### Результати роботи експертної системи 

Результатом роботи експертної системи є статистичні данні, які систематизують 
для [4]: 
- Побудови,  або  поповнення  моделі  властивостей  об'єкта  на  основі  оцінок 
експертів і їх аргументації. 
- Оцінити узгодженість думок експертів. За відсутності значимої узгодженості 
експертів необхідно виявити причини неузгодженості (наявність груп), оцінити 
помилку дослідження.  

Також  до  позитивних  сторін  результатів  роботи  експертної  системи  можна 
віднести  нівелювання  помилок  окремих  експертів  і  вироблення  єдино-
правильної позиції чи прийняття кваліфікованого рішення.  

Але,  слід  зауважити,  що  метод  експертних  оцінок  не  може  замінити  ні 
адміністративних,  ні  планових  рішень,  він  лише  дозволяє  поповнити 
інформацію, необхідну для підготовки і прийняття таких рішень. Використання 
результатів експертних оцінок доцільно тільки там, де неможливо застосувати 
більш точні методи.  

На сьогоднішній день склалася певна технологія розробки експертних систем, 
що включає 6 етапів: 

- Етап 1. Ідентифікація 
Визначаються  завдання,  які  підлягають  вирішенню.  Планується  хід  розробки 
прототипу експертної системи, визначаються: потрібні ресурси (час, люди, ЕОМ 
і  т.д.),  джерела  знань  (книги,  додаткові  фахівці,  методики),  наявні  аналогічні 
експертні системи, мети (поширення досвіду, автоматизація рутинних дій і ін .), 
класи розв'язуваних завдань і т.д. Етап ідентифікації - це знайомство і навчання 
колективу розробників. Середня тривалість 1-2 тижні. 
На цьому ж етапі розробки експертних систем проходить витяг знань. Інженер 
по знаннях допомагає експерту виявити і структурувати знання, необхідні для 
роботи  експертної  системи,  з  використанням  різних  способів:  аналіз  текстів, 
діалоги,  експертні  ігри,  лекції,  дискусії,  інтерв'ю,  спостереження  та  інші. 
Вилучення знань - це отримання інженером по знаннях більш повного уявлення 
про предметну область і методи прийняття рішення в ній. Середня тривалість 1-
3 місяці. 

- Етап 2. Концептуалізація 
Виявляється структура отриманих знань про предметну область. Визначаються: 
термінологія,  перелік  основних  понять  і  їх  атрибутів,  структура  вхідної  та 
вихідної  інформації,  стратегія  прийняття  рішень  і  т.д.  Концептуалізація  -  це 
розробка неформального опису знань про предметну область у вигляді графа, 
таблиці, діаграми або тексту, яке відображає основні концепції і взаємозв'язки 
між поняттями предметної області. Середня тривалість етапу 2-4 тижні. 

- Етап 3. Формалізація 
На  етапі  формалізації  всі  ключові  поняття  і  відносини,  виявлені  на  етапі 
концептуалізації,  виражаються  на  деякій  формальній  мові,  запропонованому 
(обраному)  інженером  по  знаннях.  Тут  він  визначає,  чи  підходять  наявні 
інструментальні  засоби  для  вирішення  даної  проблеми  або  необхідний  вибір 
іншого інструментарію, або потрібні оригінальні розробки. Середня тривалість 
1-2 місяці. 

- Етап 4. Реалізація 
Створюється  прототип  експертної  системи,  що  включає  базу  знань  і  інші 
підсистеми.  На  даному  етапі  застосовуються  такі  інструментальні  засоби: 
програмування  на  звичайних  мовах  (Java,  C  та  ін.).  Четвертий  етап  розробки 
експертних систем в якійсь мірі є ключовим, тому що тут відбувається створення 
програмного  комплексу,  який  демонструє  життєздатність  підходу  в  цілому. 
Середня тривалість 1-2 місяці. 

- Етап 5. Тестування 
Прототип перевіряється на зручність і адекватність інтерфейсів вводу-виводу, 
ефективність стратегії управління, якість перевірочних прикладів, коректність 
бази знань. Тестування - це виявлення помилок в обраному підході, виявлення 
помилок в реалізації прототипу, а також вироблення рекомендацій з доведення 
системи до промислового варіанту. 

- Етап 6. Дослідна експлуатація 
Перевіряється  придатність  експертної  системи  для  кінцевих  користувачів.  За 
результатами  цього  етапу  може  знадобитися  суттєва  модифікація  експертної 
системи.  

Процес  розробки  експертної  системи  не  зводиться  до  суворої  послідовності 
перерахованих вище етапів. В ході робіт доводиться неодноразово повертатися 
на більш ранні етапи і переглядати прийняті там рішення.

## Підходи та способи вирішення завдання

Для організації коректної роботи системи організацій та проведення опитувань експертів нам необхідно використати спеціально налаштовану базу даних, що дозволить завантажувати в себе результати опитувань та мати швидкий доступ до них, а також можливість зручно обробляти ці дані для подальшого використання.

## Порівняльна характеристика існуючих засобів вирішення завдання

| Критерії/сервіси 				                      | Google Forms                                                                      | “ОСА”	| SurveyMonkey | SurveyJS |   Survio    |
| :--------------: 				                      | :----: 			                                                                      | :------: |  :------: 	 |:------:|   :------: 	|
| Робота з результатами в форматах документів   | ✓ | ✓ | ✓ | - | - |
| Зручний онлайн-доступ 			                  | ✓ | - | ✓ | ✓ | ✓ |
| Види обробки                                  | Короткі та довгі відповіді; флажки, розгорнутий список; можливість завантажувати файли; вибір сітки, шкали, дати та часу, діаграм, гістограм, таблиць і списків. | Графічний (кластерний) та статистичний (факторний) аналіз; зважування вибірки; побудова рівнянь лінійної регресії, кореляційної матриці. | Аналіз і пошук тексту,  класифікація відповідей в довільній формі і виявлення часто використовуваних слів; багатомовні опитування; перехресні таблиці; | Бібліотека SurveyJS Analytics дозволяє відображати результати опитування у вигляді діаграм або таблиць; інтерактивна фільтрація.  |  Шкали, ранжування, вибір зображення, текстовий відповідь, зірки і всього 11 варіантів. | 
| Взаємодія з респондентом                      | Можна залишити фідбек, отримати свої відповіді на пошту. А також є можливість залишити свій відгук у довідковому центрі                           | Присутня пошта, контактні телефони компанії; фахівці допоможуть написати запит, запропонують необхідні методи, створять інструментарій, розрахують вибірку, оцінять бюджет, проведуть аудит пропозицій і результатів досліджень. | Цілодобова підтримка користувачів по електронній пошті, телефону; персональний менеджер для роботи з клієнтами; | Цілодобова підтримка користувачів по електронній пошті, а також контактні телефони компанії. | Респондент може лише розповсюджити анкету через почту чи соц мережі |
| Можливість розширення                         | В наявності велика кількість шаблонних форм, які можна змінювати під свої потреби. Легко можна розширити існуючу форму, скопіювати та змінити її.                     | Автоматичне заповнення деяких ділянок анкети на основі наведених даних. | Спільне створення опитувань, персоналізація і брендинг; панель управління адміністратора надає доступ до результатів опитувань, інструментів експорту, загальних зображень, документів, тем і шаблонів, якими може користуватися будь-який член групи. | Включає всі типи питань, які ви очікуєте від опитування - від введення тексту та прапорців до динамічної матриці з різними типами введення; контейнер Panel дає можливість обробляти групи питань.  |  Легко можна розширити існуючу форму, скопіювати та змінити її. |
| Вартість володіння                            | 0$/5.40$/10.20$/25$ на місяць, в залежності від потреб інтеграції екосистеми Google. | Безкоштовно, також можливість найняти "ОСА" для масштабного опитування, аналізу даних. | Індивід. плани 39 €/38 €/99 €, бізнес плани 30 €/75 €. |  499$ - ліцензійна версія для форм (SurveyJS Creator), дає доступ до різноманітних бібліотек.  | 0$/16$/33$/66$ на місяць. |

## Висновки

Безперечно, Google Forms – найбільш зручний сервіс з перерахованих, але, порівняно з іншими системами йому не вистачає функціоналу. Але, не дивлячись на те, що такі сервіси як SurveyJS та ОСА мають ширший функціонал, вони не настільки зрозумілі, тому можуть злякати непідготовленого користувача. А Survio та SurveyMonkey, в свою чергу, потребують фінансових вливань для комфортної роботи без зайвих обмежень.  
З огляду на це, можна зробити висновок, що розробка нової та більш збалансованої системи буде доцільнішою, ніж модифікація існуючих.

## Посилання

[1] Навчальний посібник «Теорія економічного аналізу» Автор: Купалова 
Г.І. Видавництво: «ЗНАННЯ» Рік: 2008 Сторінки: 639  

[2] Методологія експертного оцінювання: конспект лекцій / уклад. : В. П. 
Новосад, Р. Г. Селіверстов. - К. : НАДУ, 2008. - 48 с. 
 
[3] https://uk.wikipedia.org/wiki/%D0%90%D0%BD%D0%BA%D0%B5%D1
%82%D0%B0 
 
[4] http://ukrbukva.net/page,10,64178-Metody-ekspertnyh-ocenok.html 
